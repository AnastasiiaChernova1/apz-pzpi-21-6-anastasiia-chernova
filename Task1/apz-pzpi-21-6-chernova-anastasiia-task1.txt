1.	БІЗНЕС-ВИМОГИ
   
1.1.	Передумови


Сучасні кінотеатри – це місця дозвілля та розваг для будь-якого віку. Проте як власники кінотеатрів, так і їхні відвідувачі стикаються з певними труднощами та проблемами. Приклади включають неефективність в управлінні розкладом сеансів, недостатній рівень обслуговування та зручності для глядачів, а також необхідність впровадження новітніх технологій для покращення якості обслуговування. У цьому контексті розробка систем програмного забезпечення для керування кінотеатром є неминучим кроком до покращення роботи кінотеатрів і задоволення потреб сучасної аудиторії. Така система має допомогти вирішити ці проблеми, забезпечуючи ефективне планування та управління ресурсами, покращуючи взаємодію з клієнтами та забезпечуючи високий рівень обслуговування.


1.2.	Бізнес-можливості


Програмна система управління кінотеатрами відкриває широкі можливості для оптимізації та підвищення ефективності бізнесу кінотеатрів. Основна бізнес-можливість програмної системи управління кінотеатрами полягає у комплексній автоматизації та оптимізації численних процесів, які зараз виконуються вручну або частково автоматизовані різними неінтегрованими рішеннями. Це дозволить істотно підвищити ефективність роботи кінотеатрів, скоротити витрати та збільшити прибутки.
На сьогоднішній день на ринку відсутні повноцінні програмні рішення, спеціалізовані саме на управлінні кінотеатрами. Існуючі аналоги не відповідають всім потребам кінотеатрів та можуть бути лише частковими рішеннями. Тому розробка програмної системи управління кінотеатрами може стати ключовою бізнес-можливістю, що задовольнить потреби ринку і принесе значний комерційний успіх.
Провівши глибокий аналіз конкурентів та аналогів обраної програмної системи управління кінотеатрами. Зокрема, розглядаються multiplex.ua, Theatre Management System TMS-2000, з метою виявлення переваг обраного продукту.
Multiplex.ua - це вітчизняна система онлайн-продажу квитків у кінотеатри. Її основні можливості – це продаж квитків онлайн, мобільні додатки для iOS та Android, список кінотеатрів, розклад сеансів, опис фільмів, система знижок та бонусів для клієнтів. Недоліками є те, що ця система обмежена лише продажам квитків, не інтегрована з іншими процесами кінотеатрів. Не охоплює управління розкладом, запасами товарів, персоналом, фінансами.
Theatre Management System (TMS-2000) - комплексне програмне рішення для кінотеатрів. Основні можливості – система продажу квитків, модуль управління розкладом кіносеансів, облік фінансових операцій, звітність, управління маркетинговими акціями та рекламою, модуль управління харчовим виробництвом. Недоліки: застаріла архітектура, відсутність мобільних додатків, висока вартість.
Програмна система буде спеціально розроблена для вирішення конкретних завдань, з якими стикаються кінотеатри. Вона буде мати всі необхідні функції для ефективного управління розкладом сеансів, продажом квитків, контролем за наповненістю зали та іншими аспектами роботи кінотеатру. Такий комплексний підхід зробить систему привабливою для бізнесу та забезпечить її конкурентоспроможність на ринку.
Модель монетизації передбачає використання системи підписки для кінотеатрів, що бажають скористатися програмним рішенням. Це дозволить стабілізувати потік прибутку та забезпечити стабільність фінансового стану проєкту.

2.	КОНЦЕПЦІЯ РІШЕННЯ
   
2.1.	Окреслення концепції


Програмна система управління кінотеатрами - це комплексний інструмент для автоматизації та оптимізації всіх ключових бізнес-процесів сучасних кінотеатрів. Охоплюючи повний цикл діяльності від продажу квитків до управління персоналом, система забезпечує максимальну ефективність роботи кінотеатрів.
Призначення продукту:
1.	спеціалізація для кінотеатрів: буде розроблено з урахуванням специфічних потреб закладів кіноіндустрії для максимальної ефективності;
2.	повна автоматизація процесів: охоплює всі аспекти - продаж квитків, розклад, запаси, фінанси, персонал, маркетинг;
3.	зручний інтуїтивний інтерфейс: простота використання та швидка адаптація персоналу;
4.	гнучкість та адаптованість: можливість налаштування під особливі потреби кожного кінотеатру;
5.	потужна аналітика та звітність: для ефективного прийняття рішень власниками та керівниками.
Система створена, щоб оптимізувати розклад сеансів відповідно до попиту, забезпечити своєчасне поповнення запасів продуктів і товарів, спростити управління персоналом і  скоротити витрати.
Застосування сучасних технологій дозволить повністю автоматизувати продаж квитків через усі канали, впровадити електронні замовлення постачальникам, контролювати фінансові потоки.
Концепція використання розумних браслетів для співробітників кінотеатру із зазначеними цілями створює основу для революційних змін у способі управління кінотеатрами. Вона дозволяє не лише оптимізувати робочі процеси і знизити витрати, але й значно покращити якість обслуговування клієнтів, що є ключовим фактором успіху в галузі розваг.
Загалом, система має на меті комплексну оптимізацію бізнес-процесів кінотеатрів для збільшення їх прибутковості та підвищення якості обслуговування відвідувачів. Масштабованість дозволить швидко впроваджувати продукт як у невеликих закладах, так і у великих кіномережах.


2.2	Головна функціональність


MF-1: реєстрація та авторизація в системі;
MF-2: додавання та збереження інформації про фільми, включаючи назву, опис, тривалість, категорію, рейтинг і постер;
MF-3: модуль продажу квитків онлайн з вибором місць;
MF-4: моніторинг доступності та заповненості місць у кінозалах;
MF-5: управління розкладом кіносеансів та плануванням сесій;
MF-6: модуль інвентаризації запасів продуктів;
MF-7: онлайн-бронювання місць у кінозалах;
MF-8: управління цінами, знижками, податками на квитки/товари;
MF-9: облік фінансових операцій - виручка, витрати, звіти;
MF-10: управління системою відгуків та оцінок фільмів користувачами;
MF-11: підтримка різних мов та локалізація інтерфейсу;
MF-12: управління персоналом - графіки, завдання;
MF-13: аналітика продажів, відвідуваності, товарообігу;
MF-14: мобільні додатки для продажу квитків та обслуговування;
MF-15: гнучка система налаштувань, ролей, дозволів користувачів;
MF-16: створення та редагування контенту веб-сайту;
MF-17: стоврення рекомендацій для клієнтів на основі відгуків.

3.	РАМКИ ОБМЕЖЕННЯ ПРОЄКТУ
   
3.1.	Рамки первинного випуску


Серверна частина:
FE-1: зберігання та управління профілями користувачів;
FE-2: обробка та зберігання інформації про фільми та сеанси;
FE-3: управління бронюванням та продажом квитків;
FE-4: створення розкладу сеансів;
FE-5: забезпечення безпеки даних;
FE-6: аналітика та звітність для адміністрації кінотеатру.
Веб-застосунок:
FE-1: інтерфейс для керування розкладом і фільмами для адміністраторів;
FE-2: cторінки фільмів із детальною інформацією та трейлерами;
FE-3: функціонал вибору місць та бронювання квитків;
FE-4: персоналізовані рекомендації для користувачів;
FE-5: модуль зворотнього зв'язку і рейтингу фільмів;
FE-6: інформаційні сторінки про кінотеатри мережі (адреси, контакти);
FE-7: реєстрація, авторизація персоналу для доступу до системи;
FE-8: перегляд, редагування, видалення інформації про сеанси;
FE-9: перегляд, редагування, видалення інформації про робітників та акунти;
FE-10: перегляд квитків для клієнтів;
FE-11: перегляд вільних та зайнятих місць;
FE-12: перегляд розкладу кінопоказів.
Мобільний застосунок:
FE-1: управління особистими акаунтами (реєстрація, авторизація);
FE-2: перегляд розкладу та бронювання квитків;
FE-3: цифрові квитки та штрих-коди для входу в зал;
FE-4: рush-сповіщення про нові фільми та спеціальні пропозиції;
FE-5: персоналізація за інтересами та історією переглядів;
FE-6: інтерактивна карта кінотеатрів з GPS-навігацією.
Розумний пристрій:
FE-1: розумні браслети для співробітників кінотеатру, що відстежують їхнє місцезнаходження та оптимізують робочі процеси;
FE-2: використання даних про місцезнаходження для автоматичного розподілу персоналу залежно від поточного навантаження та очікуваного потоку відвідувачів.


3.2.	Рамки наступних випусків


Для подальшого поетапного розвитку системи управління кінотеатрами передбачається включити такі основні функції у наступних випусках:
FE-1: інтеграція з відеохостингами для автоматичного оновлення трейлерів фільмів;
FE-2: впровадження штучного інтелекту для аналізу поведінки користувачів і підвищення точності персоналізованих рекомендацій;
FE-3: розробка системи лояльності для заохочення частого відвідування кінотеатрів;
FE-4: модуль для створення та управління спеціальними подіями (наприклад, прем'єри фільмів, кіноночі);
FE-5: функція "Друзі", що дозволяє користувачам бачити, на які фільми йдуть їхні друзі та планувати спільні відвідування;
FE-6: можливість замовлення їжі та напоїв через мобільний додаток для отримання в кінотеатрі;
FE-7: розширення функціональності розумних браслетів для моніторингу стану здоров'я співробітників під час роботи; 
FE-8: використання IoT пристроїв для автоматизації управління освітленням, звуком та іншим обладнанням в кінозалах.

4.	БІЗНЕС КОНТЕКСТ

4.3.	Робоче середовище


Отримати доступ до мобільного додатку планується для користувачів пристроїв, які використовують операційну систему Android версії 4.4 або новіше. Веб-сайт буде розроблений з огляду на його повну сумісність з усіма сучасними браузерами. Використання цих популярних браузерів забезпечить ефективне функціонування та коректну відображення вмісту веб-сайту. 
Вack-end частина буде реалізована на мові програмування TypeScript за допомогою фреймворку NestJS з PostgreSQL у якості СУБД. Front-end частина буде реалізована за допомогою фреймворку React на мові програмування JavaScript. Мобільний застосунок буде написаний на мові C# за допомогою фреймворку Xamarin. Smart пристрій, по можливості, буде реалізовано за допомогою мови програмування C++, мікроконтролер Arduino.
